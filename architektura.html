<html>
    <head>
        <title>Architektura i urbanistyka</title>
        <meta charset='utf-8'>
        <meta name='viewport' content='width=device-width, initial-scale=1,maximum-scale=1'>
        <link rel="stylesheet" href="styleMenu.css">
    </head>
    <body>
        <h1>
            Architektura i urbanistyka
        </h1>
        <p>
            W architekturze Lublina, odnajdujemy wszystkie style architektoniczne obowiązujące w architekturze Polskiej: gotyk, renesans, barok, historyzm, neostyle, secesja, modernizm. Najbardziej charakterystycznym dla obszaru Lublina i Lubelszczyzny jest styl renesansu lubelskiego, którego kilka dobrych przykładów znajduje się w mieście. Najważniejsze zabytki architektury są skoncentrowane wokół zabytkowego centrum Starego Miasta i Śródmieścia. Obiektem o wyjątkowej, ponadregionalnej, randze jest w tej grupie Kaplica Zamkowa, której architektura w połączeniu z malarskim wystrojem wnętrza jest znakomitym przykładem przenikania się kultur Wschodu i Zachodu. Inne ważne dla lubelskiej architektury obiekty, bez których nie wyobrażamy sobie przestrzeni miasta to: Brama Krakowska i Brama Grodzka wchodzące w przeszłości w skład linii fortyfikacyjnych, budynek Trybunału Koronnego i kamienice Rynku, Zamek Lubelski. Grupa lubelskich świątyń świadczy o wielokulturowości naszego miasta. Obok najliczniej reprezentowanej grupy świątyń kościoła rzymskokatolickiego do dziś zachowana jest i funkcjonuje cerkiew prawosławna, a także kościół ewangelicko-augsburski. Niestety niewiele zabytków kultury żydowskiej przetrwało do dzisiejszych czasów. Interesującą, choć często zapominaną grupą zabytków architektury, ściślej - małej architektury są kapliczki rozsiane na obrzeżach miasta.
           </p>
           <script>
            document.addEventListener('keydown', function(event) {
              if (event.keyCode === 32) {
                window.location.href = 'index.html';
              }
            });
          </script>
    </body>
    </html>