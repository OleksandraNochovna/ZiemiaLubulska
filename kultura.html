<html>
    <head>
        <title>Kultura Ziemi Lubuskiej</title>
        <meta charset='utf-8'>
        <meta name='viewport' content='width=device-width, initial-scale=1,maximum-scale=1'>
        <link rel="stylesheet" href="styleMenu.css">
    </head>
    <body>
        <h1>
            Kultura Ziemi Lubuskiej
        </h1>
        <p>
            Lublin i Ziemia Lubelska ma bardzo bogatą i wielowymiarową tradycję kulturalną. Życie kultury biegło tu swoim torem równolegle z wielowiekową historią Lublina, towarzysząc jej naprzemiennemu rytmowi koniunktur i upadków. Najwięcej miasto zawdzięcza czasom Jagiellonów, kiedy przeżywało swój renesansowy „złoty wiek", nabierając niepowtarzalnego, wielokulturowego charakteru. Za Jagiellonów Lublin zyskał znaczenie polityczne i gospodarcze, ale i perłę architektury oraz sztuki na styku Wschodu i Zachodu - gotycką kaplicę zamkową z przepięknymi, unikatowymi bizantyjsko-ruskimi malowidłami ściennymi. Na dorobek wielu pokoleń i nacji ludzi kultury składają się wspaniałe zabytki architektury sakralnej i świeckiej, tradycje rozwijania myśli intelektualnej, 400-letnia historia drukarstwa wszystkich obecnych tu wyznań, bogate życie muzyczne, związki z wielkimi nazwiskami literatury polskiej. Na osobny rozdział zasługują lubelskie dzieje sztuk plastycznych, historia teatru w Lublinie, oraz dziedzictwo kultury ludowej Ziemi Lubelskiej. Dynamicznie rozwijały się też nowoczesne, współczesne formy życia kulturalnego - fotografia, kinematografia, prasa, radio, telewizja, kabaret. Lublin był rodzinnym miastem wielu artystów, m. in. Henryka Wieniawskiego, Józefa Czechowicza, Eugeniusza Eibischa, Edwarda Hartwiga, Julii Hartwig. 
        </p>
        <script>
            document.addEventListener('keydown', function(event) {
              if (event.keyCode === 32) {
                window.location.href = 'index.html';
              }
            });
          </script>
    </body>
    </html>